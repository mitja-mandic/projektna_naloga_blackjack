# BLACKJACK
Blackjack ali 21 je ena najbolj znanih in priljubljenih iger s kartami. Vsak igralec igra zase proti hiši, ki jo zastopa dealer. Cilj se je čim bolj približati 21, ne da bi to vrednost presegli.
## VREDNOSTI KART
Karte od 2-10 so vredne toliko, kot imajo številko, figure so vredne 10, as pa je lahko vreden 1 ali 11 (odloči se igralec sproti).

## POSEBNA PRAVILA
Če ima igralec na začetku v roki karti z enako številko (npr. dve dami), se lahko odloči za "split". To pomeni, da igra vsako karto posebej kot ločeno roko, vendar se tudi stava podvoji.

## POTEK IGRE
Igra se začne s polaganjem stav, ki so za nadaljevanje obvezne in se med igro ne morejo spreminjati. Dealer nato razdeli karte in najprej igra igralec. Ta zahteva novo karto (hit), dokler ne oceni,da ima dovolj visoko vsoto vrednosti kart za zmago (stand). Če med tem preseže 21, igralec avtomatično izgubi in hiša vzame položeno stavo.

Nato je na potezi dealer. Ta vleče karte dokler ne preseže 17, če pa med tem preseže 21, igralec zmaga (vkolikor sam ni prej presegel 21).

Če imata igralec in dealer enako vsoto kart v rokah, se igralcu denar vrne (push)

## KAKO IGRATI TO IGRO
Vsak igralec ima na začetku 100 žetonov. Igra se začne s polaganjem stav in s številko vpišete želeno stavo. Nato dobite dve karti in z vpisovanjem 'hit' ali 'stand' določate vašo naslednjo potezo, dokler ne dosežete ali presežete 21. V tem primeru, program sam prekine vašo igro.

Če dobite asa, se potem ko vpišete 'stand'(torej ko zaključite svojo potezo) odločite, ali želite da je vreden 1 ali 11. Vsak as je najprej vreden 1, vi mu pa lahko spremenite vrendost na 11.

Če imate na začetku pogoje za split, vas vmesnik vpraša, ali želite izkoristiti to možnost. Če se za to odločite, najprej igrate za prvo roko, in nato še za drugo. Splitate lahko samo na začetku.

Nato dobi karte še dealer in izveste, če ste krog zmagali ali izgubili. Vmesnik vas vpraša, če želite igrati naprej, na kar odgovorite z ja/da ali ne.